---
title: Nardò – Street workout in rosa
subtitle: Nardò si tinge di rosa
date: '2021-10-21'
excerpt: >-
  Un evento di fitness nazionale itinerante, un format finalizzato alla
  promozione dello sport e del benessere, ma anche alla valorizzazione e
  promozione del territorio e delle sue peculiari bellezze architettoniche,
  ambientali e paesaggistiche.   E noi di Yety non potevamo che supportarlo! 
image_alt: nardo-rosa
thumb_image_alt: nardo-rosa
seo:
  title: ''
  description: ''
  robots: []
  extra: []
tags:
  - content/data/tags/tag-1sep5fv2i.json
  - content/data/tags/tag-rdkfec83g.json
  - content/data/tags/tag-dkvbgyiac.json
layout: post
image: /images/Running.jpeg
thumb_image: /images/Running.jpeg
author: content/data/authors/person-jb701yh3t.json
video: 'https://www.youtube.com/embed/gvz9l3L4F1Y'
---
### Nardò si tinge di rosa&#xA;

Domenica 24 ottobre si terrà la seconda edizione del “Nardò – Street workout in rosa” organizzato dalla delegazione di Nardò della Lega Italiana per la Lotta contro i Tumori sez. prov.le di Lecce (LILT) con il patrocinio del Comune di Nardò, nell’ambito dell’Ottobre Rosa, la campagna mondiale di sensibilizzazione sul cancro al seno e sui tumori della donna. 

Un evento di fitness nazionale itinerante, un format finalizzato alla promozione dello sport e del benessere, ma anche alla valorizzazione e promozione del territorio e delle sue peculiari bellezze architettoniche, ambientali e paesaggistiche. 

E noi di Yety non potevamo che supportarlo! 

Sarà un divertente mix di attività fisica, musica e conoscenza del patrimonio culturale.

Questa seconda edizione coinvolge oltre 200 partecipanti che, in una Nardò illuminata di rosa, si godranno una piacevole camminata serale con diverse attività di fitness, accompagnata dall’uso di cuffie wireless, attraverso le quali potranno ascoltare musica e la voce dei trainer di “Street Workout Italia” Stefano De Giorgi, Omar Mancino, Vittoriano De Paolis in collaborazione con Valentina Paglialunga che guideranno i partecipanti durante tutto il percorso.

Una camminata di circa un’ora e trenta minuti lungo un percorso storico che attraverserà la città, partendo da piazza Salandra toccherà piazza Castello, via Roma, le corti delle dimore antiche e altri luoghi iconici della città. 

Inoltre, presso lo stand LILT, ci sarà la possibilità di prenotare una consulenza gratuita senologica a cura del dott. Giuseppe Serravezza, responsabile scientifico LILT LECCE, da svolgersi presso la sede della delegazione locale di Nardò in via Don Minzoni (c/o ex-CIM).

La partecipazione prevede una donazione minima di 10 euro e ad ogni iscritto sarà consegnato un pacco-gara con la t-shirt ufficiale dell’evento e la cuffia wi-fi.

