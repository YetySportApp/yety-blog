---
title: Dance Love to the End of You
subtitle: Esperienza
date: '2021-10-21'
excerpt: >-
  "Dance Love to the End of You" è il titolo di un progetto di Yogalabs, centro
  Yoga di Nardò, che ha preso vita durante i mesi di lockdown e si è presentato
  come uno spazio nuovo dove l’assenza del contatto fisico è stata colmata da
  stimoli in grado di arricchire il modo di abitare il corpo, di far vivere il
  movimento, amplificandone la sensibilità che gli è propria. 
image_alt: yogalabs
thumb_image_alt: yogalabs
seo:
  title: ''
  description: ''
  robots: []
  extra: []
tags:
  - content/data/tags/tag-u8nl57m9k.json
  - content/data/tags/tag-ou8e97jax.json
layout: post
author: content/data/authors/person-jb701yh3t.json
image: /images/yogalabs.jpg
thumb_image: /images/yogalabs.jpg
---
### Dance Love to the End of You



"Dance Love to the End of You" è il titolo di un progetto di Yogalabs, centro Yoga di Nardò, che ha preso vita durante i mesi di lockdown e si è presentato come uno spazio nuovo dove l’assenza del contatto fisico è stata colmata da stimoli in grado di arricchire il modo di abitare il corpo, di far vivere il movimento, amplificandone la sensibilità che gli è propria. 


La lezione di sabato 23 ottobre, accanto a momenti di movimento guidati o liberi, si arricchisce di stimoli sonori come ascolti e letture, materiali visivi come fotografie, dipinti e video, ma anche di pratiche di esplorazione e ricerca che utilizzano la scrittura automatica e il disegno spontaneo, come modi “altri” per estendere le possibilità espressive del corpo in movimento. 



Gli incontri sono aperti a tutti coloro che hanno interesse all’esplorazione del corpo in movimento, non sono perciò richieste particolari abilità fisiche. 


Prenota l’esperienza su yety > <https://www.yety.it/esperienza/dance-love-to-the-end-of-you-1/56>


L’ospite della giornata sarà Francesca Foscarini, danzatrice, coreografa e insegnante. Il suo percorso formativo è segnato dall'incontro con maestri molto importanti della scena internazionale (Yasmeen Godder, Sara Wiktorowicz, Iris Erez, Emio Greco, Roberto Castello) con i quali ha avuto modo di approfondire il linguaggio della danza contemporanea e dell'improvvisazione, arricchendo e personalizzando il suo linguaggio espressivo e interpretativo. 



Al centro della sua ricerca poetica vi è la relazione tra corpo e intenzione, la presenza specifica del performer sulla scena e la sua relazione con il pubblico. I suoi lavori includono: Kalsh (2009), Cantando sulle ossa (Best solo Masdanza 2012, presentato ad Avignone Off 2014), Grandmother (premio Equilibrio Roma 2013 per l'interprete), Gut Gift (di Yasmeen Godder, 2014), Vocazione all'Asimmetria (Selezionato da Aerowaves 2017) Good Lack, trittico sull'assenza, di cui l'assolo Back Pack viene presentato alla Biennale Danza di Venezia nel 2016, Animale (Biennale Danza Venezia 2018), Oro. L'arte di resistere (in collaborazione con Dance Well Project, movimento e ricerca per Parkinson, di Bassano del Grappa), Punk. Kill me please (2021), Italia-Museo dell’Altrove (Vincitore del bando MAECI 2020). E’ interprete per Alessandro Sciarroni in Folk-s, per Yasmeen Godder in Two Playful Pink e Simple Action, per il Collettivo Jennifer rosa in HIT ME!  Vince nel 2018 il Premio DANZA\&DANZA come coreografa emergente per le creazioni Animale e Oro. L’arte di resistere e nel 2015 il Premio Positano come danzatrice dell'anno sulla scena contemporanea.
