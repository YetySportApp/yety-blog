---
title: Brindisi in Voga
subtitle: lorem-ipsum
date: '2021-10-16'
excerpt: ' Domenica 17 Ottobre le acque di Brindisi ospitano la prima edizione di “Brindisi in Voga - uiandu rrenta arrenta alla banchina”, un evento inclusivo dedicato a tutte le associazioni sportive e non solo che praticano attività in mare, proposto da Asd Vogatori Remuri Brindisi e Circolo Remiero Brindisi, che rientra nella programmazione del Salone Nautico di Puglia.'
image_alt: Brindisi in voga
thumb_image_alt: Brindisi in voga
seo:
    title: ''
    description: ''
    robots: []
    extra: []
tags:
    - content/data/tags/tag-351chlo6b.json
    - content/data/tags/tag-1sab5qwuj.json
    - content/data/tags/tag-5tquqo9lj.json
layout: post
author: content/data/authors/person-jb701yh3t.json
image: /images/brindis-in-voga.jpg
thumb_image: /images/brindis-in-voga.jpg
---

Domenica 17 Ottobre le acque di Brindisi ospitano la prima edizione di “Brindisi in Voga - uiandu rrenta arrenta alla banchina”, un evento inclusivo dedicato a tutte le associazioni sportive e non solo che praticano attività in mare, proposto da Asd Vogatori Remuri Brindisi e Circolo Remiero Brindisi, che rientra nella programmazione del Salone Nautico di Puglia.

Una parata di imbarcazioni, lance a remi, schifarieddi, canoe, kajak, barche a vela, sup, surf, tavole di ogni genere e sub nelle acque del porto medio.

Per la prima volta, la città di Brindisi potrà assistere a una manifestazione inedita, un momento di aggregazione per tutti gli appassionati che da anni si impegnano per mantenere saldo il legame con il principale elemento che contraddistingue la città: il mare.

Un'occasione unica che riunisce tutti gli sport acquatici. Questa iniziativa si inserisce all'interno dello Snim (Salone Nautico) del quale condivide le finalità di valorizzazione territoriale perseguite. L'evento risponde ad un rinnovato e quanto mai auspicabile spirito ambientalistico e alla riscoperta delle tradizioni marinare brindisine; inoltre, dà concretezza alla comunanza di intenti delle associazioni mappate dallo stesso Circolo Remiero all'interno del progetto BrindisInMare (bando Palazzo Guerrieri). Tutte le imbarcazioni spinte da vento, remi e pagaie partiranno dal pontile antistante l'anfiteatro del Porto turistico Marina di Brindisi per dirigersi verso la diga.

Da lì, si raggiungerà il Castello Alfonsino per poi fare ritorno alle basi di riferimento.

Un vero spettacolo per gli amanti del mare, dello sport e del territorio. Sarà un tuffo nel passato che sa di un ritorno al futuro nella Brindisi che tutti desiderano.

Evento organizzato grazie alla collaborazione di SNIM e Marina di Brindisi.
Con la partecipazione di: Cantiere Navale Danese, Circolo della vela Brindisi, 40 Nodi, Marina di Brindisi Club, Brindisi Rowing Club, Drop Surf, GV3 – A gonfie vele verso la vita, Ncilonauti – Gruppo sub Brindisi, Centro velico Torre Guaceto, ColMare, Scuola cinofila italiana soccorso acquatico, PoseidHome, Lega Navale Vela e canottaggio.
