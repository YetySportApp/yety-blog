---
title: Campionato Kitefoil Wingfoil gallipoli
subtitle: I campionati nazionali di Kitefoil e Wingfoil fanno tappa a Gallipoli
date: '2021-10-28'
excerpt: >-
  I campionati nazionali di Kitefoil e Wingfoil fanno tappa a Gallipoli. 
  L’Ottava tappa del Campionato Italiano KiteFoil sarà un evento all’insegna
  dell’ecologia, della sostenibilità ambientale e…dello sport. 
image_alt: kite_gallipoli
thumb_image_alt: kite_gallipoli
seo:
  title: ''
  description: ''
  robots: []
  extra: []
tags:
  - content/data/tags/tag-iho5lnk3k.json
video: 'https://example.com'
layout: post
author: content/data/authors/person-jb701yh3t.json
image: /images/kite_gallipoli.jpg
thumb_image: /images/kite_gallipoli.jpg
---
#### I campionati nazionali di Kitefoil e Wingfoil fanno tappa a Gallipoli


L’Ottava tappa del Campionato Italiano KiteFoil sarà un evento all’insegna dell’ecologia, della sostenibilità ambientale e…dello sport. 
L’evento, organizzato dal Club Velico Ecoresort Le Sirenè su delega della Federazione Italiana Vela in collaborazione con le associazioni ClasseKiteboarding Italia, Sezione Vela IISS Vespucci, Circolo della Vela Gallipoli, Lega Navale Italiana Gallipoli, Locals Crew Asd, Circolo Nautico La Lampara di Santa Caterina e con i partners tecnici Scuola di Mare Gallipoli e Zà Boat, si terrà dal 29 al 31 Ottobre ed ospiterà più di 60 atleti provenienti da tutta Italia e dall’estero.
Così il delegato CKI Puglia Daniele De Nuzzo: «*Per il Terzo anno consecutivo la Puglia ospita una competizione nazionale nella specialità che sarà olimpica a Parigi 2024. La Puglia e Gallipoli confermano la vocazione per il Kite in particolare per la specialità a più alto contenuto tecnico e tecnologico e che più si avvicina allo standard delle regate veliche su percorso con boe. *- continua De Nuzzo - *Abbiamo lavorato duramente con Francesco De Blasi DS del Circolo Velico Ecoresort Le Sirenè per assicurare ai regatanti il meglio in termini di organizzazione ed accoglienza in un settore che ogni anno si professionalizza sempre di più e con l’augurio di creare presto le condizioni per ospitare un evento di caratura internazionale. Importante novità di quest’anno è l’esordio del WingFoil una disciplina nuovissima ma che già vanta un nutrito gruppo di praticanti anche a livello agonistico ed un trend di crescita impressionante*».
Le categorie premiate per il campionato KiteFoil e WingFoil saranno: Open Maschile – Open Femminile – Under 17 (nati dal 2005 e successivi che gareggiano secondo le regole [youthfoil.org](http://youthfoil.org/)) – Youth U19 (nati dal 2003 e successivi) Master (nati dal 1986 al 1977) Grand Master (nati dal 1976 e precedenti). 


PROGRAMMA DELLE REGATE


28 Ottobre 2021- ore 15:00 – 18:30 apertura segreteria regata29 Ottobre 2021- ore 10:30: Segnale di avviso prima prova di giornata- ore 17:00: termine operazioni a mare30 Ottobre 2021- ore 10:30: Segnale di avviso prima prova di giornata- ore 17:00: termine operazioni a mare31 Ottobre 2021- ore 10:30: Segnale di avviso prima prova di giornata- ore 15:00: termine operazioni a mare- ore 17:00: Premiazioni
